1.	(6) Korištenjem MPI funkcija Send i Recv (skraćena sintaksa) napisati odsjećak programa (proizvoljne složenosti)
 koji će za N procesa ostvariti funkciju MPI_Barrier, 
tj. postići da svi procesi moraju doći do istog odsjećka prije nego bilo koji proces može nastaviti s izvođenjem. 
(U svakom procesu varijabla ID je index, a varijabla N ukupni broj procesa.)

2.	(4) Uporabom MPI funkcija Send i Recv (skraćena sintaksa) 
navedite primjer MPI programa koje se ponaša nedeterministički i pokažite moguće primjere izvođenja
 (skicirajte razmjenu poruka).

3.	(6) Tablica istinitosti bool-ove funkcije n varijabli predstavljena je nizom (nula i jedinica) duljine 2^n.
 Napisati algoritam za EREW PRAM računalo koji će odrediti položaj prve i posljednje znamenke nule u tablici istinitosti 
(prirodni brojevi u intervalu [1, 2^n]). 
Nakon toga potrebno je odrediti broj znamenki jedinica koje se nalaze između prve i posljednje znamenke nule.
 Na raspolaganju su 2^n procesora te funkcije reduciranja i prefiksa (scan) za proizvoljnu operaciju.

4.	(4) Napisati algoritam za EREW PRAM računalo koji će za zadani niz P[]
 odrediti broj različitih vrijednosti elemenata polja. 
Npr. za polje [1, 2, 1, 3, 4, 2, 5, 1] rezultat iznosi 5.
 Za polje od n elemenata na raspolaganju je n procesora.
 Rezltat mora biti zapisan u jednoj izlaznoj varijabli.
 Ocijeniti složenost algoritma.

5.	(5) Provedite + prescan algoritam na zadanom polju duljine n = 14 elemenata i na p = 8 procesora.
 Označite podjelu elemenata po procesorima i napišite izvedbu algoritma u obliku stabla.
 Ulazno polje je A[] = [4 7 1 0 5 2 6 4 8 1 9 7 3 0].

6.	(1) Zrnatost zadataka se može definirati kao ___.
	(1) U modelu raspodijeljene memorije, procesori mogu komunicirati jedino ___.
	(1) Složenost provedbe postupka scan niza duljine n elemenata na PRAM računalu uz p procesora gdje je p<(n/2) iznosi ___.
	(1) Prilikom izvođenja optimalno postupka +_reduciranja niza duljine n na PRAM računalu, ukupan broj operacija zbrajanja na svim procesorima iznosi ___.
	(1) Na APRAM računalu, uz trajanje globalnog pristupa 4 vremenske jedinice, 2 uzastopna globalna pristupa trajat će ___.
	(1) Prilikom prilagodbe PRAM algoritma za APRAM računalo uz (p/B) procesora, gdje jedan APRAM procesor izvodi instrukcije za B PRAM procesora, jedna EREW PRAM instrukcija izvodi se u ___ koraka.
	(1) Optimalna složenost algoritma reduciranja niza duljine n na APRAM računalu uz n procesora iznosi ___.
	(1) Algoritam scan se odnosi na bilo koju ___ operaciju.
	(2) Poželjna svojstva paralelnih programa su ___.